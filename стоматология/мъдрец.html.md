---
layout: post
title: 'Трябва ли да се вадят мъдреци?'
subtitle: 'Трябва ли да се вадят мъдреци, които не правят проблем?'
description: 'Мъдреците са последните от постояните зъби, които никнат. Тяхното поникване много често е свързано с възпаление, което се характеризира с подуване, болка, скованост на челюста или общо заболяване. Тези оплаквания могат да станат честа причина да посещавате зъболекар. '
legacy: 'http://stomatolog.kambov.com/2013/01/blog-post_23.html'
order: 2
categories: ['dentalTherapy', 'surgery']
image: /стоматология/мъдрец/мъдрец-рентгенова-снимка.jpg
resources:
  -
    source: /Мъдрец/01.jpg
    destination: /стоматология/мъдрец/мъдрец-рентгенова-снимка.jpg
---
# О не, расте ми мъдрец?!
Мъдреците са последните от постоянните зъби, които никнат в човешката уста(в периода между 17-25 год). Тяхното поникване много често е свързано с възпаление, което се характеризира с подуване, болка, скованост на челюста или общо заболяване, които се превръщат в честа причина да посещавате зъболекар. Но защо всъщност тези зъби са със славата на проблемни зъби и на какво се дължи честото им възпаление?

Поникването на мъдрец, много често е бавен процес, при който зъбът може да пробие само частично венеца и да остане на този етап дълго време. Това от своя страна създава предпоставки за проблеми, тъй като около пробилия зъб се образува венечен джоб. Това дава път на бактериите да навлязат в гингивата, а трудният достъп за почистване благоприятства за появата на възпаление. В този случай може да се налага да посещавате периодично своя зъболекар за да правите почистване и да предотвратите появата на възпаление.

## Панорамна рентгенография на мъдреци
![Панорамна рентгенография на мъдреци](мъдрец/мъдрец-рентгенова-снимка.jpg)

Проблем може да има, и когато мъдрецът е в неправилна позиция спрямо останалите зъби. Те могат да бъдат хоризонтално разположени, да опират в съседния молар, да бъдат разположени навътре към устната кухина или навън към бузата. В тези случаи се налага да бъдат извадени от добър зъболекар. Все по-голям е и броят на случаи, когато мъдреците не поникват изобщо. При тези случаи обикновено, или липсва зародиш на мъдреците или просто те остават в костта поради затруднен или задържан пробив.

> Тук идва и въпросът, кога всъщност трябва да се вадят мъдреците? Трябва ли да се вадят мъдреци, които не правят проблем? Има ли усложнения при ваденето?

Въпреки че славата на мъдреца е, че рано или късно, но винаги създава проблем, когато няма оплаквания, мъдрецът не е поникнал или поникването му протича нормално и без болка, определено няма основание зъбът да бъде изваден. В случаите, когато зъбът създава само лек дискомфорт, с честите посещения при стоматолог за почистване и премахване на задържалите се бактерии, зъбът може да се запази и дори след време да служи като опора за поставянето на мост или протеза.

### Към вадене се преминава, когато мъдреците

- Не са пълноценни
- Пречат на нормалното извършване на дъвкателната функция
- Предизвикват оплаквания и дискомфорт

При нормално поникнал мъдрец ваденето протича, като при всеки нормален зъб. Но когато е частично поникнал или непоникнал(импактиран вътре в костта) оперативната намеса е по-сложна. В този случай вашият зъболекар може да ви насочи и към хирург зъболекар. Много важно след екстракцията(изваждането) е да се спазват указанията дадени от стоматолога.

- Да не се пуши
- Да не се приема алкохол
- Да не се приемат горещи и студени напитки
- Да не се изсмуква раната
- Да се избягват физически натоварвания
- Ако има болка да не се приема аспирин, като обезболяващо(аспиринът пречи на кръвосъсирването)

Когато пациентите на се придържат към тях, в голяма степен допринасят за усложнения със симптоми

### Суха алвеола
При смучене на раната пречат на нормалното създаване на съсирек или премахват вече създадения. Това състояние се характеризира със силна болка, оток, скованост на челюстта, понякога и засягане на общото състояние.

### Парестезия
Когато зъбите се намират в близост до някои нерви, при тяхното изваждане те могат да бъдат засегнати, повредени. Тогава се получава състояние на изтръпване на езика, устните, брадичката, което продължава няколко дни, седмица, месец, а понякога и постоянно.

> Като заключение ще добавим, че няма нищо страшно и притеснително от това, че ви расте мъдрец. При възникване на проблем просто потърсете добър зъболекар за да ви предложи адекватно лечение. 
