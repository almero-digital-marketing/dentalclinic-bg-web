---
layout: post
title: Болка във вече умъртвен зъб
subtitle: Кореново лечение на зъби
description: 'Кореновото лечение на зъбите е понякога сложен и времеотнемащ процес. За отстраняване на инфекцията от канала е необходимо, както той да се разшири до определен размер, така и дезинфекционните разтвори, които се използват при обработката му да престоят достатъчно време в канала.'
legacy: 'http://kambov.blogspot.com/2010/11/blog-post_9277.html'
categories: ['dentalTherapy','endodontics']
tags: ['болка', 'умъртвен зъб', 'кореново лечение']
firstPage: false
---
# Болка във вече умъртвен зъб

Кореновото лечение на зъбите е понякога сложен и времеотнемащ процес. За отстраняване на инфекцията от канала е необходимо, както той да се разшири до определен размер, така и дезинфекционните разтвори, които се използват при обработката му да престоят достатъчно време в канала. Целта ни е да достигнем до края на зъба, само така може да сме сигурни, че може да повлияем на бактериите намиращи се там. При този процес обаче се налага да излизаме с нашите инструменти извън зъба, което води до слаба реакция от страна на организма и за това е възможно да се появи слаба тъпа болка, която да продължи ден-два. Тя най-често е при почукване върху зъба, но може да бъде и непровокирана. Това е напълно нормално и тази болка лесно се повлиява от обезболяващи средства. Трябва да знаете,че ако сте имали болка преди лечението е много вероятно тя да продължи и извесно време и след него. Ако се появят силни болки, подуване или зачервяване около зъба е необходимо да се обърнете към вашият зъболекар незабавно, същото се отнася и ако болката продължава по дълъг период от време, за такъв се смята над 12-14 дни.