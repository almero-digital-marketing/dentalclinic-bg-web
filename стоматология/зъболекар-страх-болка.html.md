---
layout: post
title: 'Зъболекар, страх, болка'
subtitle: 'Днес лечението е изместено изцяло с акцент върху комфорта'
description: 'Много хора изпитват ужас от мисълта, че трябва да посетят стоматологичния кабинет и отлагат срещата си с зъболекар. Какви са оръжията на съвременното зъболечение за справяне със страха и болката? Днес лечението е изместено изцяло с акцент върху комфорта на пациента на стола.'
categories: ['hygiene']
legacy: 'http://stomatolog.kambov.com/2011/02/blog-post_08.html'
image: /стоматология/зъболекар-страх-болка/зъболекар.jpg
resources:
  -
    source: /images/treatment/02.jpg
    destination: /стоматология/зъболекар-страх-болка/зъболекар.jpg
firstPage: false
---
# Как да преодолеем страха от посещението при зъболекар

Много хора изпитват ужас от мисълта, че трябва да посетят стоматологичния кабинет. В мислите им изплуват спомени от предишни болезнени срещи със зъболекар и в много случаи, това ги кара да не търсят помощ, докато не ги заболи до степен, която не може да се търпи. 
Какви са оръжията на съвременното зъболечение за справяне със страха и болката? 

Днес лечението е изместено изцяло с акцент върху комфорта на пациента на стола. И макар това да не е валидно за всички зъболекари, то те стават все повече. 
Всичко започва още с влизането на пациента в кабинета, а именно с приятната обстановка и ведрото настроение на персонала. Подхода от зъболекар по време на прегледа също е много важен, за да може да се тушира страха на пациента. Голяма част от прецедурите се извършват под упойка, което предотвратява усещането за болка от пациента. Много от пациентите, обаче изпитват страх от самата упойка. Какви са нововъведенията в тази насока? Какво е важно при изпълнението, за да не се усети поставянето и? 

Използват се възможно най-тънките игли, като преди поставяне, упойката се затопля, за да няма разлика между телесната температура и тази на анестетика (упойката). Мястото на обезболяване се подсушава с въздушен спрей и се нанася анестетичен гел с приятен аромат, който да обезчувстви мястото на поставяне на иглата. Използването на тази техника от зъболекар е доказала своята ефективност като 8 от 10 пациенти съобщават, че почти не са я усетили. 

Друг проблем е изтръпването на голяма част от устата, което може да трае 2-3 часа. За справянето с това се използва “интралигаментарна” анестезия, която се поставя в джобчето между зъба и [венеца](../зъболекар/услуги/лечение-на-венци.html "Лечение на венци"), като по този начин се обезболява само [зъба](../стоматология/опасности-при-умъртяване-на-зъб-с-арсен.html "Опасности при умъртвяването на зъба с арсен") върху който се работи с минимално изтръпване. Предимствата на тази техника са използването на съвсем малко упойка с висока степен на ефективност и минимално изтръпване и дискомфорт. 
За справянето със страха от зъболекар е необходим комплексен подход, включващ разбиране на нуждите на пациента, внимателно и компетентно отношение от страна на специалиста, използването на [съвременна техника](../стоматология/лечение-на-коренови-канали.html "Съвременната техника помага за успешното лечение на коренови канали"). С тези методи на зъболечение се променя и изцяло нагласата на пациента към посещението при зъболекар - няма страх и не се стига до болка.
