---
layout: post
title: Стискане или скърцане на зъби
subtitle: Бруксизъм
description: 'Бруксизъм и бруксомания (стискане или скърцане на зъби) е често срещан и недооценяван проблем. Много хора дори не знаят, че го имат, но са наясно с някои от неговите симптоми без да осъзнават от какво се предизвикват. Нека обаче първо да разберем какво е бруксоманията и какво бруксизма като термини. '
legacy: 'http://kambov.blogspot.com/2010/11/blog-post_16.html'
categories: ['dentalTherapy']
tags: ['стискане', 'скърцане', 'бруксизъм', 'бруксомания', 'зъби']
resources:
  -
    source: /предпазна-шина.jpg
    destination: /стоматология/стискане-или-скърцане-на-зъби/предпазна-шина.jpg
---
# Стискане или скърцане на зъби

Бруксизъм и бруксомания (стискане или скърцане на зъби) е често срещан и недооценяван [проблем](../стоматология/опасности-при-умъртяване-на-зъб-с-арсен.html "Проблеми и опасности при умъртвяването на зъб сарсен"). Много хора дори не знаят, че го имат, но са наясно с някои от неговите симптоми без да осъзнават от какво се предизвикват. Нека обаче първо да разберем какво е бруксоманията и какво бруксизма като термини. Бруксизма е парафункция на дъвкателният апарат, която се изразява в стискане и скърцане със зъби, докато бруксоманията е статично стискане на зъби. В много от случаите е само по време на сън и не се осъзнава от човека, който го извършва, но при бруксизма може да се чуе от партньора, като звука при скърцането може да е толкова силен, че да го събуди.

При по-леките форми това не създава никакви проблеми. При тежки случаи обаче се появяват симптоми като главоболие, [болки](../стоматология/болка-във-вече-умъртвен-зъб.html "Болки във вече умъртвен зъб") в темпоро-мандибуларната става и мускулите, чувствителност в зъбите, износване и дори [отчупване на зъби](../стоматология/счупен-зъб.html "Възстановяване при отчупване на зъби"). Причините за това състояние не са съвсем изяснени, отдава се голямо значение на стреса, като може да се дължи и на неправилно подредени зъби. Диагностицирането на този проблем понякога е много трудно, защото самият пациент не го знае и не го съобщава при анамнезата. При прегледа обаче се установяват абразивни [фасетки](../зъболекар/услуги/фасети.html "Поставяне на фасети") по зъбите (изтрити части от зъбната повърхност), пациентът съобщава за болки в мускулите или [зъбите](../зъболекар/услуги/бондинг.html "Корекция на зъбите с бондинг") сутрин или казва, че партньорът му го чува нощем как скърца нощем със зъби. При съмнение може да се използват и специални диагностични лентички, които регистрират мускулната активност нощно време, те се залепват за бузата и на сутринта се отчита резултата, който се изписва на самата лентичка.

### Kакво може да се направи по въпроса? 

При тежки случаи, когато са налице горе описаните симптоми се изработват шини, които предпазват зъбите от по голямо изтриване. Те могат да са изработени от твърда или мека пластмаса, или да бъдат комбинация от двете. Комбинирането им с [техники](../стоматология/четка-за-зъби.html "Техники на миене на зъбите с обикновена и електрическа четка за зъби") за намаляване на стреса като медитация и йога, показва добри резултати. При определени случаи могат да се назначат и миорелаксанти, които се вземат преди сън за успокояване на мускулатурата.При проблеми в дъвкателната функция и появата на силна чувствителност се прави [корекция](../стоматология/разстояние-между-зъбите.html "Корекция на разстояния между зъбите") на изтритите зъби. Установяването на бруксизма е много важно при планирането на случай, които засягат повече зъби, тъй като това може да провали цялото [лечение](../стоматология/малък-кариес.html "Лечение на малък кариес"). Консултирайте се с вашият зъболекар, ако имате някои от изброените симптоми, той ще ви препоръча и подходяща шина при необходимост.
