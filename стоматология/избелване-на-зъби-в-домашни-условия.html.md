---
layout: post
title: Избелване на зъби в домашни условия 
subtitle: Все по-популярно сред пациентите
description: 'Избелването на зъбите в домашни условия набира все по-голяма популярност не само защото е лесно и безопасно, но и защото дава и отлични резултати. След преглед вашият зъболекар ще ви посъветва кой метод на избелване ще е най-подходящия за вас и какъв процент избелващ агент ще се използва.'
categories: ['cosmeticDentistry']
legacy: 'http://stomatolog.kambov.com/2011/02/blog-post.html'
video: true
order: 2
image: /стоматология/избелване-на-зъби-в-домашни-условия/избелване-на-зъби.jpg
tags: ['избелване']
resources:
  -
    source: /images/treatment/11.jpg
    destination: /стоматология/избелване-на-зъби-в-домашни-условия/избелване-на-зъби.jpg
---
# Предимства при избелване на зъби в домашни условия

Избелването на зъбите в домашни условия набира все по голяма популярност, не само защото е лесно и безопасно, а защото дава и отлични резултати! След преглед, вашият зъболекар ще ви посъветва кой метод на [избелване](../зъболекар/услуги/избелване-на-зъби.html "Избелване на зъби при зъболекар") ще е най-подходящия за вас и какъв процент избелващ агент ще се използва. Предимствата на избелването на [зъби](../стоматология/стискане-или-скърцане-на-зъби.html "Стискане и скърцане на зъби") в домашни условия са:

- Избелващият агент е със значително по-малка агресивност в сравнение с избелването в кабинета.
- Изработените индивидуални шини могат да се използват дългосрочно, като при нужда от опресняване на цвета се закупува само шприца с избелващ агент, което спестява средства.
- Избелващият агент е активен в продължение на 8-10 часа, което го отличава от многото системи за избелване продавани свободно в аптечната мрежа.
- Видимият ефект е още след първата процедура. Крайният резултат се отчита на 10 - 12тия ден, като резултата от избелването трае до две години в зависимост от хранителния режим.

### Как да избелим зъбите си бързо и ефективно 

<iframe class="video" src="http://www.youtube.com/embed/R8wdAps-f34?rel=0" frameborder="0" allowfullscreen></iframe>

Зaпочва се с преглед на състоянието на зъбите и почистване на [зъбния камък](../стоматология/почистване-на-зъбен-камък.html "Почистване на зъбен камък") с помощта на ултразвуков апарат. Почистването на зъбния камък е необходимо, тъй като в противен случай, избелващият агент не би могъл да достигне до зъбите и избелването не би довело до желаният резултат. [Зъбният камък](../зъболекар/услуги/почистване-на-зъбен-камък.html "Почистване на зъбен камък") е и причина за много заболявания на [венците](../зъболекар/услуги/лечение-на-венци.html "Лечение на венци") и редовното му почистване от зъболекар е необходимо за поддържането на [здрава](../зъболекар/стоматологична-профилактика.html "Здрава и красива усмивка с редовна профилактика при зъболекар") и [красива усмивка](../зъболекар/естетична-стоматология.html "Създаване на красива усмивка"). 
След почистването на зъбния камък, зъбите се полират с цел да задържат по малко [плака](../стоматология/четка-за-зъби.html "Почистване на плаката на зъбите с обикновена или електрическа четка за зъби"), като по този начин приключва подготовката на зъбите за по нататъшното им избелване. 
Непосредствено след почистването на зъбния камък се взима отпечатък от челюстите с помощта на силиконов или алгинатен материал. 

> Точността на отпечатъка е от голямо значение за изработването на индивидуалните шини, които се носят по време на сън в продължение на 6 до 8 часа. Самите шини са меки и удобни за носене и не предизвикват дискомфорт по време на сън. 

Процедурата по взимане на отпечатъка трае няколко минути до окончателното втвърдяване на материала. 
Отпечатъците се изпращат в лаборатория за отливане на работни модели и изработване на силиконовите шини в които се поставя избелващия агент. Изработката им отнема няколко дни.

Във второто посещение при зъболекар се определя началния цвят на зъбите с помощта на 3D разцветка по системата ”Vita”. Началният цвят на зъбите се записва във картона на пациента за да може след приключване на избелването да се направи реална съпоставка на постигнатият резултат. Трудно е да се каже предварително с колко степени може да се избелят зъбите. 

Вашият зъболекар задължително дава инструкции на пациента за това, как се нанася избелващият агент, какви [грижи](../стоматология/грижа-за-зъбите.html "Цялостна грижа за зъбите") да се полагат за шините и препоръчителен хранителен режим за по-дълготраен ефект. В същото посещение се изпробват силиконовите шини за точно пасване по зъбите и се правят [корекции](../стоматология/изтриване-на-зъбите.html "Корекция на изтрити зъби"), ако те са необходими. 

Важно е да се отбележи, че по време на избелването трябва да се избягват храни и напитки, които биха могли да оцветят зъбите, като черен чай, кафе, кола или червено вино.
