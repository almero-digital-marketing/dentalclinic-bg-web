---
layout: post
title: Адхезивен мост
subtitle: Нов метод за възстановяване на липсващ зъб
description: 'В случаите, когато има липсващ зъб, но разстоянието между зъбите не е достатъчно за имплант, или няма достатъчно кост за имплантиране, всеки добър зъболекар ще вземе идеалното решение - изграждане на адхезивен мост. '
categories: ['cosmeticDentistry', 'prosthodontics']
video: true
order: 4
image: /стоматология/адхезивен-мост/поставяне-на-адхезивен-мост.jpg
tags: ['адхезивен мост', 'затваряне на разстояние', 'поставяне на зъб']
resources:
  -
    source: /images/treatment/08.jpg
    destination: /стоматология/адхезивен-мост/поставяне-на-адхезивен-мост.jpg
---
# Възстановяване на липсващ зъб

Най-често предлаганите варианти от зъболекар в този случай са или мостова конструкция, при която се изпиляват двата съседни зъба или поставянето на имплант. Ето и един междинен вариант, който може да ви предложи един добър зъболекар - адхезивен мост, в който не се налага нито изпиляване на зъбите, нито хирургическа намеса за поставяне на имплант, а една много по-щадяща и с много добри естетични показатели алтернатива.

Адхезивният мост се изработва от материал, който е много близък до този, от който се изработват пломбите и представлява възстановяване от композит. Разликата е, че той се подсилва във вътрешността си от лента, която дава здравината на самата конструкция и позволява да издържи дълго във времето.

<iframe class="video" src="http://www.youtube.com/embed/qa6e6IWr-Jk?rel=0" frameborder="0" allowfullscreen></iframe>

Процедурата започва с изолация на полето и изграждането и подготовката на двата съседни зъба. За разлика от мостовата конструкция, вашия зъболекар не изпилява, а само награпавява повърхността на двата зъба. След това започват да се изграждат мостови елементи между двата зъба, които в последствие се оформят като зъб, седящ напълно естествено в устата. Оформят се релефа и формата и се напасват цветовите характеристика на зъба в зависимост от това как искаме да изглежда бъдещото възстановяване. Голямото предимство при този тип конструкции е, че те могат да бъдат преправени във времето, в това число и да бъдат преполирани, ако се изгуби тяхната полировка или да се възстановят, ако нещо се случи с тях, като възстановяването е с минамален риск за двата съседни зъба.

Изводът от този случай е, че най-добра представа за това, какво може да получите като услуга е в зъболекарския кабинет. Една консултация със зъболекар може да ви даде нужното решение във вашият случай. Самодиагностиката и съветите от приятели наистина може да работят, но не забравяйте, че зъболекар специалист ще ви даде най-добрият вариант за лечение. Зъболекарският кабинет е мястото, където можете да поставите Вашите въпроси и да получите най-адекватен отговор.
