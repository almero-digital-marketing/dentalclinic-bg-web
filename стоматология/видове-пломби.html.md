---
layout: post
title: Видове пломби
subtitle: 'Пломби, какви видове има и по какво се различават'
description: 'Пломбата, наричана още обтурация, може да бъде изработена от вашия зъболекар от различни материали. Kакви са предимствата и недостатъците им?'
legacy: 'http://stomatolog.kambov.com/2011/11/blog-post.html'
image: /стоматология/видове-пломби/пломба-от-амалгама.jpg
tags: ['пломба', 'фотополимер', 'амалгама', 'кариес']
categories: ['dentalTherapy']
resources:
  -
    source: /Видове пломби/IMG_7358.JPG
    destination: /стоматология/видове-пломби/пломба-от-амалгама.jpg
  -
    source: /Видове пломби/IMG_7370.JPG
    destination: /стоматология/видове-пломби/пломба-от-фотополимер.jpg
  -
    source: /Видове пломби/IMG_7365.JPG
    destination: /стоматология/видове-пломби/използване-на-кофердам.jpg
  -
    source: /Керамични инлеи/26'27/IMG_2887.JPG
    destination: /стоматология/видове-пломби/керамичен-инлей.jpg
  -
    source: /Керамични инлеи/26'27/IMG_2530.JPG
    destination: /стоматология/видове-пломби/подготовкна-за-поставяна-на-инлей.jpg
---
# Предимства и недостатъци на различните видове пломби

Пломбата, наричана още обтурация, може да бъде изработена от вашия зъболекар от различни материали. Kакви са предимствата и недостатъците им ще разгледаме в тази статия.

След като бъде добре почистен зъба от кариес или след проведено кореново лечение от вашия зъболекар, се преминава към поставянето на пломба. В миналото беше ясно - пломбата беше само една и тя беше амалгама. Но днес с развитието на технологиите и напредването на стоматологията има далеч по-добри материали, които отговарят на изискванията за естетика и здравина. Основно пломбите биват:

- Амалгама
- Фотополимер
- Химиокомпозит
- Глас-йономер
- Керамични
- Други

Повечето от вас със сигурност знаят само за първите два материала. Затова и въпросите им към зъболекар са предимно “Кое да избера: амалгама или фотополимер? Кое е по-добро? Чувал съм че, амалгамата била по-здрава отколкото фотополимера? и т.н”

За да бъдем полезни и за да внесем яснота по въпроса, в тази статия ще разясним подробно, както за първите два материала - амалгама и фотополимер, така и за химиокомпозита, глас-йономера и керамиката, като съответно ще представим плюсовете и минусите при всеки един от тях.

## Пломба от амалгама
![Пломба от амалгама](видове-пломби/пломба-от-амалгама.jpg)

Амалгамата е най-евтиният материал, но и най-зле изглеждащ. Тя е съставена най-често от сребърни ,калаени, цинкови и др.стружки, смесени със живак. Това е пломбата, която се използва все по-малко от зъболекар.

Плюсовете на амалгамата е, че работата с този материал е сравнително лесна. Има устойчивост при влага (не се изисква абсолютно изолиране на слюнката от зъба, както е при фотополимера), не се свива след поставянето и е материал с доказани резултати.

Минусите - ще започнем от неестетичният сребрист цвят, което я праща на последно място като избор от пациент и зъболекар, особено ако се слага на предни зъби. Съдържанието на живак е безвредно след втвърдяването на пломбата, но може да окаже влияние върху по-чувствителни хора или бременни жени при премахването на такива пломби. За изработването на пломба от амалгама е необходимо отнемането на здрави зъбни тъкани за създаване на механични ретенции за задържането ѝ на място. Друг минус на амалгамата е, че се разширява слабо с времето и създава места за задържане на плака, което може да доведе до лош дъх и образуване на кариес.

## Пломба от фотополимер
![Пломба от фотополимер](видове-пломби/пломба-от-фотополимер.jpg)

Фотополимерът днес е предпочитан от повечето зъболекари. Плюсовете на този материал са много - естетичен, износоустойчив, лесен за работа и много други.

Един от основните недостатъци на фотополимерния материал е, че се свива при втвърдяването, но всеки добър зъболекар знае как да се справи с този недостатък на материала. За да се избегне свиването, е необходимо послойно нанасяне на материала. Това пък позволява използването на комбинация от различните цветове на малки порции, което пък допринася за постигането на максимално добри естетични резултати.

## Използване на кофердам
![Пломба от фотополимер](видове-пломби/използване-на-кофердам.jpg)

Всеки добър зъболекар използва кофердам, тъй като, това е важно при фотополимера, за да се контролира влагата около зъба, по който се работи и да се получи здрава и качествена пломба. Кофердама, защитава изцяло зъба от слюнката в устната кухина, за да може вашият зъболекар с фотополимерният материал лесно се моделира зъба, така че, той по нищо да не се различава от естествените зъби. Фотополимерната плоба е устойчива във времето и задоволяваща напълно както функцията, така и естетиката. Един от начините да оцените качеството на фотополимерната пломба е гладкия преход между зъба и пломбата, който можете да установите с клечка за зъби.

Химиокомпозитът е бял материал, който се втвърдява без светлина. С него се работи лесно, не може да се нанася прослойно, затова и свиването е по-голямо. Разбърква се на две равни части и се поставя наведнъж. С наличието на достатъчно добри фотополимери, той се използва все по-рядко от зъболекар.

Глас-йономер (ГЙЦ) е също бял на цвят материал от стъклени частици в органичен матрикс. В състава си съдържат флуор, който заздравява зъбната структура и е материал, устойчив на влага.

Съществуват различни глас йономери, но никой от тях не притежава механичните и естетични качества на фотополимерите. Могат да се комбинират и вашият зъболекар може да ги използва за да постигане максималното от двата материала.

## Керамичен инлей
![Керамичен инлей](видове-пломби/керамичен-инлей.jpg)

Керамичните пломби се изработват в зъботехническа лаборатория. Наричат се още керамични инлеи. Съответстват напълно на цвета и формата на естествения зъб. Използват се от зъболекар при по-обширни разрушения на зъба, където фотополимерните пломби не могат да издържат на натоварването. 

## Керамичен инлей при по-обширно разрушение на зъба
![Керамичен инлей](видове-пломби/подготовкна-за-поставяна-на-инлей.jpg)

Керамичните пломби са устойчиви на натоварване и имат по-малко микропросмукване на слюнка и бактерии.

### Сега със сигурност ще кажете при толкова изброени варианти, каква пломба да предпочета? Добрият стоматолог знае каква! ####

> За най-добри естетични резултати е добре да предпочетете пломба, която отговаря на най-много критерии за естетика, механична устойчивост и дълготрайност, като тя може да варира между фотополимер и керамичен инлеи. Вашият зъболекар ще ви обясни кой е най-добрият вариант за вас, в зависимост от конкретния случай! 

Въпреки всички изброени материали и техните качества, всеки пациент трябва да е наясно, че това е услуга и независимо от използвания материал, качеството ѝ е директно свързано и с квалификацията на зъболекаря, който я извършва. Принципите на добрата практика изискват работа с кофердам, изграждане на загубените зъбни структури послойно и със специално внимание на прехода между пломбата и зъба.

Ако желаете да научите повече очаквам вашите коментари и въпроси.
