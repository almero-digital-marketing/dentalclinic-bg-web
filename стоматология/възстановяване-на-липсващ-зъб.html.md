---
layout: post
title: Възстановяване на липсващ зъб
subtitle: 'Липсва ми зъб, какво мога да направя?'
description: 'Много пациенти имат поне един изваден зъб от своя зъболекар, и си мислят, че изваждайки го са си решили проблема, но въсъщност те не знаят, че с изваждането на зъба са създали нов много по опасен.'
legacy: 'http://www.kambov.com/зъболекар/лечение/възстановяване-на-липсващ-зъб.html'
categories: ['dentalTherapy', 'cosmeticDentistry', 'implantology']
featured: true
image: /стоматология/възстановяване-на-липсващ-зъб/липсващ-зъб.jpg
resources:
  -
    source: /Липсващ зъб/IMG_3931.JPG
    destination: /стоматология/възстановяване-на-липсващ-зъб/липсващ-зъб.jpg
  -
    source: /Липсващ зъб/IMG_0819.JPG
    destination: /стоматология/възстановяване-на-липсващ-зъб/липсващ-зъб-в-устата.jpg
  -
    source: /Липсващ зъб/IMG_3931.JPG
    destination: /стоматология/възстановяване-на-липсващ-зъб/промени-съпътсващи-липсващ-зъб.jpg
---
# Липсва ми зъб, какво мога да направя?

Mного пациенти имат поне по един изваден зъб, по-лошото е това, че след като е изваден много от тях си мислят, че са си решили проблема, неосъзнавайки, че са създали нов много по-опасен. Правилно подредените зъби действат като добре смазана машина, която поема не малко натоварване при своята дейност, затова всеки добър зъболекар ще посъветва пациентите си да лекуват зъба, ако има шанс за лечението, пред това да бъде изваден. 

## Липсващ зъб
![Липсващ зъб](възстановяване-на-липсващ-зъб/липсващ-зъб-в-устата.jpg)

Ако един от зъбите липсва, започват промени, бавни, но сигурни. Пациентът започва да се храни от другата страна. Съседните зъби започат да се накланят към мястото на извадения зъб, като така създават условия за задържане на храна и затрудняват почистването в тази област. Костта на мястото на изваденият зъб започва да атрофира. Срещуположният зъб на извадения започва да прораства и по този начин да блокира свободните движения на челюстите. В следствие на затрудненото почистване венците около тези зъби се възпаляват и започват да кървят, като след време започват да се оголват. Ако не се вземат мерки на време, тези зъби в резултат на възпалението и на факта, че не поемат дъвкателното натоварване по правилен начин, започват да се разклащат и скоро и те могат да бъдат изгубени, което усложнява и оскъпява лечението още повече. А най-страшното е, че тези процеси в повечето случаи са бавни и безболезнени, докато не стане твърде късно. Затова консултирайте се с вашия зъболекар за да избегнете промени с останалите зъби. 

## Промени при липсващ зъб
![Промени при липсващ зъб](възстановяване-на-липсващ-зъб/промени-съпътсващи-липсващ-зъб.jpg)

### Какви са възможностите?

Когато липсва един зъб, от голямо значение е кой е той, преди колко време е изваден, каква е причината да се извади, и какво е състоянието на съседните зъби, а също така и състоянието на венците и костта в тази област. Когато посетите зъболекар, наред с наличието на кариеси, това са едни от основните неща които се гледат при прегледа.

Имплантологията е дисциплина в зъболечението, която откри нови хоризонти за лечение на дефектите на зъбните редици. Импанта е една възможностите, която вашия зъболекар ще ви предложи, за заместването на липсвашия зъб. На неговото място се поставя титаниев винт, който замества корена на липсващия зъб. След определен период от време, необходим за остеоинтеграция(вкостяване) на импланта, на него се завива титаниева надстройка, върху която се поставя коронка, която възстановява липсващия зъб. 

- Недостатък: Висока цена 1200-2500лв,поради което не винаги е възможно поставянето им. 
- Предимство: Висок процент на успеваемост, запазва се височината на костта, не се засягат съседните зъби и почистването е по-лесно отколкото при мостовите конструкции.

Друга възможност, която може да ви предложи вашия зъболекар е изработването на мостова конструкция. Съседните на дефекта зъби се изпиляват (намалява се техният размер), за да може да послужат като мостоносители, на които да се захване моста. Предимства: Възстановява се дефекта в зъбните редици, както и функционалността на съзъбието. Добър естетичен резултат. По-ниска цена от имплантите. Недостатъци: Засягат се съседните зъби, които могат да са здрави, при някои случаи се налага те да бъдат умъртвени.
