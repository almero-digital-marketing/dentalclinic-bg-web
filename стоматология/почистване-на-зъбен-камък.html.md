---
layout: post
title: Почистване на зъбен камък.
subtitle: Какво представлява процедурата?
description: 'Почистването на зъбен камък е част от профилактиката и поддържането на здрави зъби. Натрупаното количество издава колко често посещавате своя зъболекар. Но какво всъщност представлява зъбния камък?'
legacy: 'http://stomatolog.kambov.com/2013/10/blog-post.html'
video: true
categories: ['hygiene']
order: 3
image: /стоматология/почистване-на-зъбен-камък/зъбен-камък.jpg
resources:
  -
    source: /images/treatment/13.jpg
    destination: /стоматология/почистване-на-зъбен-камък/зъбен-камък.jpg
---

#Почистване на зъбен камък. Какво представлява процедурата?

Почистването на [зъбен камък](../зъболекар/услуги/почистване-на-зъбен-камък.html "Почистване на зъбен камък") е част от [профилактиката](../зъболекар/стоматологична-профилактика.html "Профилактична грижа за зъбите") и поддържането на здрави зъби. Натрупаното количество издава колко често посещавате своя зъболекар. Но какво всъщност представлява зъбния камък? Това са натрупвания върху повърхността на зъбите, които се състоят от клетки на организма, хранителни остатъци, плака, които с течение на времето се втвърдяват и образуват един дебел био филм, който в последствие води до възпаление на [венците](../зъболекар/услуги/лечение-на-венци.html "Лечение на венците").

За да се предпазим от образуването на зъбен камък, първо е важно да уточним какви са причините за образуването му. При преглед зъболекар лесно може да уточни първоизточника. Това могат да бъдат вида на храната, консистенцията на слюнката, хигиенните навици. Тези три фактора са определящи за количеството на натрупване, както и местата на които се образува. Друг много важен фактор е и подреждането на зъбите. 

### Къде се образува?

Местата, на които най-често се образува зъбния камък са по-вътрешната част на долните зъби, отпред, както и в областта на шестите зъби на горната челюст. Това е обусловано от факта, че там се отварят слюнчните жлези, като долните са две субмандибуларната и сублингвалната, а отгоре се отваря паротидната жлеза.

Когато нямаме проблем със зъбите и [венците](../зъболекар/лечебна-стоматология.html "Лечение на зъби и венци"), почистването на зъбния камък е желателно да става поне веднъж на всеки шест месеца, но когато имаме наличие на пародонтит или [пародонтоза](../стоматология/как-да-се-справим-с-пародонтозата.html "Лечение на пародонтоза"), този срок определено трябва да бъде по-кратък.

### Почистване на зъбен камък

<iframe class="video" src="http://www.youtube.com/embed/RAnmOR4LAIE?rel=0" frameborder="0" allowfullscreen></iframe>

Самото почистване на зъбен камък, като времетраене е в рамките от половин час до един, като това зависи от количеството на натрупване. Когато, това се прави редовно и посещенията при зъболекар са регулярни, времето може да бъде съкратено значително.

Съвременните методи за почистване на зъбен камък включват използването на ултразвук и еърфлоу. Ултразвукът е инструмент с остър връх, който постредством трептенето си с ултразвукова честота, само с докосването на върха на инструмента върху зъбите, разбива, намиращия се там зъбен камък. Еърфлоу работи със сода, която смесена с вода, заглажда повърхността на зъбите и достига на места, където с другите си инструменти трудно бихме достигнали.

> Важно е да се знае и всеки добър зъболекар трябва да предупреждава, че по време на самата манипулация е нормално да има кървене, тъй като най-често тъканите около зъбния камък са възпалени и при почистване на зъбния камък понякога кървят доста по-обилно. Това дори при някои се наблюдава и при [миене с четка за зъби](../стоматология/четка-за-зъби.html "Техника на миене на зъбите").

Полирането е също толкова важна процедура, колкото и почистването на зъбния камък, като двете процедури са неразделни, тъй като полирането финно и финално заглажда и предпазва от бързото образуване на нов зъбен камък.

Процедурата почистване на зъбен камък и полиране е [безболезнена](../зъболекар/услуги/естетични-пломби.html "Безболезнена фотополимерна пломба") и в повечето случаи се определя от пациентите като приятна и дори при някои се наблюдава и лек ефект на [избелване](../зъболекар/услуги/избелване-на-зъби.html "Избелване на зъби"). 
