---
layout: post
title: Корекция на изтрити зъби
subtitle: Възстановяване на изтрити зъби
description: 'Възстановяването на изтритите зъби зависи от това, колко са изтрити и дали това води до проблеми в дъвкателната функция и темпоромандибуларната става. Много често пациента не осъзнава, че има изтриване на зъбите, но при преглед от зъболекар може да се установи има ли изтриване и доколко то може да създае проблеми. '
legacy: 'http://stomatolog.kambov.com/2012/09/blog-post_24.html'
image: /стоматология/изтриване-на-зъбите/изтриване-на-зъбите-начално-състояние.jpg
categories: ['dental-therapy']
tags: ['изтрити зъби']
order: 5
resources:
  -
    source: /Изтриване на зъбите/IMG_1378.JPG
    destination: /стоматология/изтриване-на-зъбите/изтриване-на-зъбите-начално-състояние.jpg
  -
    source: /Изтриване на зъбите/IMG_1465.JPG
    destination: /стоматология/изтриване-на-зъбите/възстановяване-на-изтрити-зъби.jpg
---
# Изтриване на зъбите. Причини и лечение на проблема.

Изтриването на зъбите или още Abrasio dentis представлява загуба на зъбните структури (емайл и дентин). Този процес е характерен за дъвкателните повърхности (мястото където зъбите контактуват един с друг). С напредване на възрастта, изтриването се превръща във физиологичен процес (физиологична абразия), но когато се среща при млади хора, тогава става въпрос за патологична абразия. Много често пациента не осъзнава, че има изтриване на зъбите, но при преглед от зъболекар може да се установи има ли изтриване и доколко то може да създае проблеми. 

Причините довеждащи до това заболявание могат да бъдат:

### Външни

- Нощно стискане и скърцане със зъбите (бруксизъм, бруксомания)
- Честа употреба на твърда храна или безалкохолни напитки
- Хранителни разстройства (булимия и анорексия)
- Ръбцова захапка

### Вътрешни

- Функционална и морфологична слабост на зъбите.

## Начален вид при изтриване на зъбите
![Начален вид при изтриване на зъбите](изтриване-на-зъбите/изтриване-на-зъбите-начално-състояние.jpg)

С напредване на заболяването настъпват промени в анатомията, функцията и естетиката на зъбите. Това се изразява в следните симптоми:

- Изтриване на емайла и дентина.
- Дъвкателните повърхности стават гладки.
- Понижава се захапката.
- Появява се ръбцова захапка.
- Долната челюст се изнася напред и се променя естетиката на лицето (при напреднали случаи)
- Възможна поява на болка в ставата, придружена с щракане.
- Повишава се чувствителността към нормални дразнители (топло, студено, сладко, кисело).

## Възстановяване на изтрити зъби
![Възстановяване на изтрити зъби](изтриване-на-зъбите/възстановяване-на-изтрити-зъби.jpg)

За да се справим с проблема на изтриването на зъбите, първото което трябва да направим, е да установим причината довела до заболяването и да вземем необходимите мерки за отстраняването ѝ. Вашият зъболекар ще вземе диагностични отпечатъци, които се включват в артикулатор след което се анализират контактите между челюстите. При понижена захапка, тя се повдига с композитни възстановявания (пломби), вставки или коронки. При нощното скърцане и стискане на зъбите вашия зъболекар може да изработи оклузални шини, които да предпазват зъбите от изтриване.

> И накрая, като заключение ще добавим, че като при всеки здравен проблем, вземането на превантивни мерки са в основата на здравето на вашите зъби. Задължително посещавайте зъболекар поне 2 пъти годишно за да следите здравето на зъбите си!

### Като профилактика бихме препоръчали

- Редовни профилактични прегледи и ранна диагностика
- Повишено внимание при избора на храна (избягване на твърда храна)
- Отстраняване на професионалните вредности
- Ранно лечение на бруксизъм.
