---
layout: post
title: 'Поставяне на зъб без хирургична намеса'
subtitle: 'Едно от последните постижения на науката в тази област'
description: 'Съвременната стоматология непрекъснато се развива и търси нови методи за лечение с минимална инвазивност. Едно от последните постижения на науката в тази област е адхезивния мост. С този метод може да се коригира и наличието на липсващ зъб. Направете консултация със зъболекар и вижте дали е удачно решение за лечение във вашия случай.'
legacy: 'http://stomatolog.kambov.com/2013/04/blog-post.html'
image: /стоматология/поставяне-на-зъб-без-хирургична-намеса/липващ-преден-зъб.jpg
categories: ['cosmeticDentistry', 'dentalTherapy', 'prosthodontics']
order: 10
resources:
  -
    source: /Адхезивен мост/Радослaва Ставракова/IMG_0822.JPG
    destination: /стоматология/поставяне-на-зъб-без-хирургична-намеса/липващ-преден-зъб.jpg
  -
    source: /Адхезивен мост/Радослaва Ставракова/IMG_0831.JPG
    destination: /стоматология/поставяне-на-зъб-без-хирургична-намеса/eтап-от-изработването-на-адхезивен-мост.jpg
  -
    source: /Адхезивен мост/Радослaва Ставракова/IMG_0936.JPG
    destination: /стоматология/поставяне-на-зъб-без-хирургична-намеса/резултат-адхезивен-мост.jpg
---
# Поставяне на зъб без хирургична намеса
Имате липсващ зъб? Страх ви е от хирургични намеси... но все пак естетиката и красивата усмивка са от голямо значение за вас. Ние имаме решение! 

## Липсващ преден зъб
![Липсващ преден зъб](поставяне-на-зъб-без-хирургична-намеса/липващ-преден-зъб.jpg)

Съвременната стоматология непрекъснато се развива и търси нови методи за лечение с минимална инвазивност. Едно от последните постижения на науката в тази област е адхезивния мост. Направете консултация със зъболекар и вижте дали е удачно решение за лечение във вашия случай.

Този метод на лечение печели отличие, когато става въпрос за щадящо решение за поставяне на липсващ зъб. За разлика от обикновеният мост, за поставянето на адхезивният мост се използва гласфибровлакна, които служат, като опора, въз основа на която се изгражда липсващия зъб. Това съвременно решение е предпочитано от всеки добър зъболекар, тъй като позволява да се направи мост, без почти никакво изпиляване или обличане в корони на съседните зъби. 

## Етап от изработването на адхезивен мост
![Етап от изработването на адхезивен мост](поставяне-на-зъб-без-хирургична-намеса/eтап-от-изработването-на-адхезивен-мост.jpg)

Поставянето на адхезивен мост протича в едно посещение, като при здрави зъби изпиляването е колкото за една пломба, защото закрепването става от вътрешната страна на опорните зъби. При наличие на кариес на съседните зъби е малко по-различно. Тогава се почиства кариозната маса и се оставя малък улей, който служи за поставянето на гласфибровлакна върху които се изгражда зъб. Процедурата е напълно безболезнена, а за отличен резултат е важно да е направена от опитен зъболекар!

Предимствата на адхезивният мост са много. Постига се максимален естетичен резултат поради липсата на метал във възстановяването. Пести време, тъй като се прави в едно посещение, а и е по-достъпен в ценово отношение спрямо лечение с импланти.

## Финален резултат *изработване на адхезивен мост*
![Финален резултат на изработването на адхезивен мост](поставяне-на-зъб-без-хирургична-намеса/резултат-адхезивен-мост.jpg)

Адхезивният мост е идеално решение в случаите, когато има липсващ зъб, но разстоянието между зъбите не е достатъчно за имплант или няма достатъчно кост за имплантиране. Той може да помогне при вадене на зъб, да се замести веднага с нов, така че, да не се разместят зъбите, а и венеца да се оформи бързо по новоизградения, като все едно си е част от истинските ви зъби.

За направата обаче на този тип мост има и определени условия, така че, след преглед вашият зъболекар ще установи до колко е уместно изработването на адхезивен мост във вашия случай. За да се получи отличен резултат с добра здравина, много е важно къде в редицата се намира липсващия зъб, има ли до него съседни два здрави зъба, както и още други важни детайли, за които един добър стоматолог ще прецени след, като извърши обстоен преглед.
