---
layout: post
title: Лош дъх
subtitle: Причини и начини за справяне с проблема
description: 'Всеки един човек през живота си се е сблъсквал с лош дъх в устата (халитоза). Какво всъщност представлява неприятното ухание и кога появата му е основателна за притеснения и дава повод за консултация със зъболекар?!'
legacy: 'http://stomatolog.kambov.com/2012/03/blog-post.html'
categories: ['hygiene']
tags: ['лош дъх', 'халитоза', 'зъбен камък']
---
# Лош дъх. Причини и начини за справяне с проблема.

Всеки един човек през живота си се е сблъсквал с лош дъх в устата (халитоза). Какво всъщност представлява неприятното ухание и кога появата му е основателна за притеснения и дава повод за консултация със зъболекар?!

Халитозата, както знаем всички е неприятна миризма, която се усеща от устата. Понякога тя е толкова силна, че дори се усеща при самото вдишване и издишване. Този проблем, често кара хората да се изолират и да избягват да разговарят с другите, тъй като се притесняват, и това влияе и на тяхното самочувствие. В тези случаи, притесненията са напълно основателни, тъй като това говори за наличието на проблем! В този случай е добре да се обърнете към добър зъболекар!

> Задължително е нещата да се вземат под сериозно внимание и да бъде установен източника за появата на лошия дъх. Първата стъпка е посещението при зъболекар.

### Имате неправилна устна хигиена. 

Повечето хора смятат, че [миенето на зъби](../стоматология/четка-за-зъби.html "Техника на миене на зъбите") два пъти дневно е достатъчно. Правят го принципно без да се замислят, че всъщност не честотата, а начина на миене е по-важен. Трябва да се прави разлика дали едни зъби са мити или чисти. Недоброто почистване на зъбите и междузъбните пространства води до задържането на храна и плака, а това води до появата на лош дъх, причина номер едно за появата на проблема. Вашият зъболекар ще ви направи обстоен преглед и ще ви помогне да подобрите техниката си на миене, така че да бъде тя ефективна.

### Имате натрупан зъбен камък. 

Натрупаният [зъбен камък](../зъболекар/услуги/почистване-на-зъбен-камък.html "Почистване на зъбен камък") издава колко често посещавате своя зъболекар и дали се грижите за устната си хигиена! Образуването на зъбен камък е вследствие от тютюнопушене и неправилна устна хигиена. Това е задържане на плака и хранителни остатъци, които ако не бъдат отстранени навреме, се втвърдяват. Това крие не само много рискове за здравето на зъбите и [венците](../зъболекар/услуги/лечение-на-венци.html "Лечение на венците"), а е и поредната причина за появата на лош дъх. Зъболекарят ще отстрани нежеланите натрупвания и ще ви даде съвети и насоки за по-добра [грижа за зъбите](../стоматология/грижа-за-зъбите.html "Цялостна грижа за зъбите").

### Има случаи, когато причината за появата на халитоза не е от устната кухина

- Вирусно заболяване или настинка. По време на зимните месеци често сме атакувани от вируси. Когато организма ни боледува, дъха в устата се променя.
- Диабет, проблеми с бъбреците, белодробни заболявания, хормонални проблеми и други. При наличието на някой от изброените заболявания дъха става тежък и има различна специфична миризма. В тези случаи трябва да се обърнете към вашият личен лекар.

### Лош дъх в устата

- Сутрин след ставане от сън. Това е напълно нормално! Когато спите, организмът ви произвежда значително по-малки количества слюнка, и това позволява развитието на бактерии, отговарящи за лошия дъх.
- При сухота в устата. Честото пиене на вода е полезно, тъй като когато устата пресъхва се появява лош дъх.
- Лош дъх от глад. Спазването на постоянни диети и гладуване влияе неблагоприятно на дъха в устата.
- Когато вземате лекарства. Вземането на лекарства също оказва влияние върху дъха в устата. Хубавото е, че след приключването на приема нещата бързо се оправят.
- Алкохол и тютюнопушене. Това са две основни причини за неприятен дъх от устата, особено когато са в комбинация. Препоръчително е пушачите да посещават редовно своя зъболекар за да правят [профилактика](../зъболекар/стоматологична-профилактика.html "Редовната профилактика на зъбите е задължителна") и да се предпазят от появата на лош дъх в следствие на тютюнопушене.
- Храна, сосове, подправки. В днешно време навлязоха все по екзотични и пикантни подправки, които се използват при приготвянето на храната. Някои от тях оказват влияние на дъха ни не само през целия ден, а и на следващия. Кои са тези храни ще поясним в следваща статия в кoято ще отделим внимание и на някои бързи трикове за свеж дъх и справяне с неприятна миризма в устата.
