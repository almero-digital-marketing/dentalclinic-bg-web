---
layout: post
title: Опасности при умъртвяването на зъб с арсен
subtitle: Защо умъртяването на зъб с арсен е опасно
description: 'Арсенът се използва от дълго време за умъртвяване на зъба и облекчаване на болките при възпаление. Но дали този метод е безопасен и това ли е единственият начин за справяне с болките при възпаление на зъбите? Отговорът на тези въпроси е - не!'
legacy: 'http://kambov.blogspot.com/2010/11/blog-post_17.html'
categories: ['dentalTherapy']
tags: ['арсен', 'умъртяване', 'възпаление', 'болка']
firstPage: false
---
# Опасности при умъртвяването на зъб с арсен

Арсенът се използва от дълго време за [умъртвяване](../зъболекар/услуги/лечение-на-коренови-канали.html "Умъртвяване на зъба и лечение на кореновите канали") на зъба и облекчаване на болките при възпаление. Но дали този метод е безопасен и това ли е единственият начин за справяне с болките при [възпаление](../зъболекар/услуги/лечение-на-венци.html "Възпаление на зъбите и венците-лечение")на зъбите? Отговорът на тези въпроси е - не!
Арсенът е токсичен и това го прави опасен при невнимателна употреба, а в съвременното зъболечение и ненужен, при наличието на достатъчно добри упойки, които за минути елиминират [болката](../стоматология/болка-във-вече-умъртвен-зъб.html "Болка във вече умъртвен зъб"), след което нерва може да се отстрани без опасност за организма. Една от големите опасности при използването на арсена, е че при не добро запечатване на [зъба](../зъболекар/услуги/бондинг.html "Корекция на зъба с бондинг"), той може да попадне в междузъбното пространство, където да некрозира [венеца](../зъболекар/лечебна-стоматология.html "Лечение на зъби и венци") и дори костта. Тази опасност е още по голяма, ако арсена се използва при бременни, за това неговото използване при тях е противопоказано.

Справянето с последствията включва:

- премахване на некрозиралата тъкан
- ако се наложи [изваждане на зъба](../зъболекар/услуги/вадене-на-зъб.html "Вдене на зъб")
- [почистване](../зъболекар/услуги/почистване-на-зъбен-камък.html "Почистване на зъбен камък") на костните секвестри (умъртвена кост)
- назначаване на антибиотик

Друг по-рядко срещан [проблем](../стоматология/как-да-се-справим-с-пародонтозата.html "Как да се справим с проблема пародонтоза") е предозирането с препарата, което може да доведе до [болки](../стоматология/зъболекар-страх-болка.html "Зъболекар, страх, болка") в корема, повръщане, обърканост, разстройство и други. При употребата му и поява на някой от симптомите е добре да се обърнете веднага към вашият зъболекар или личен лекар.
Често след [поставянето](../стоматология/адхезивен-мост.html "Поставяне на зъб без хирургична намеса-адхезивен мост") на арсена болките продължават. Това се дължи на факта, че той не е поставен на правилното място или е в недостатъчно количество. Какво се прави в този случай: Поставя се упойка, която елиминира болката, след което се сваля временната [пломба](../зъболекар/услуги/естетични-пломби.html "Фотополимерна естетична пломба"), арсена се премахва и се изважда [нерва](../стоматология/лечение-на-коренови-канали.html "Вадене на нерви и лечение на коренови канали"), докато сте още под упойка. По този начин се избягват възможните усложнения от използването на арсена и се решава [проблема](../стоматология/лош-дъх.html "Лечение на проблема лош дъх в устата") по най-бързият начин.

Употребата на арсен в днешно време е все по ограничена, отстъпвайки място на съвременните методи на [лечение](../зъболекар/лечение-на-зъби.html "Лечение на зъби при добър зъболекар").
