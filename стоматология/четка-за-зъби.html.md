---
layout: post
title: Eлектрическа или обикновена четка за зъби
subtitle: Техника за миенето на зъбите
description: 'Най-важното, което трябва да знаете при избора между електрическа и обикновена четка за зъби е, че между тях няма разлика. Важна е техниката, която ще приложите при миене. За постигането на най-добри резултати в миенето на зъбите винаги може да се обърнете към вашия зъболекар. Той ще проконтролира как се справяте и има ли участъци които пропускате.'
video: true
order: 7
categories: ['hygiene']
image: /стоматология/четка-за-зъби/техника-за-използване-на-четка-за-зъби.jpg
tags: ['електрическа четка за зъби', 'обикновена четка за зъби']
resources:
  -
    source: /images/treatment/16.jpg
    destination: /стоматология/четка-за-зъби/техника-за-използване-на-четка-за-зъби.jpg
---
# Най-важното, което трябва да знаете при избора между електрическа и обикновена четка за зъби е, че между тях няма разлика. Важна е техниката, която ще приложите при миене. За постигането на най-добри резултати в миенето на зъбите винаги може да се обърнете към вашия зъболекар. Той ще проконтролира как се справяте и има ли участъци, които пропускате.

Един и същи резултат можете да постигнете и с електрическата и с обикновената четка за зъби. Защо обаче много зъболекари препоръчват електрическата четка за зъби?

При обикновената чекта за зъби ключов фактор е техниката на четкане, докато електрическата четка върши голяма част от работата вместо вас.

### Електрическа или обикновена четка за зъби

<iframe class="video" src="http://www.youtube.com/embed/lh-KZKg2wPY?rel=0" frameborder="0" allowfullscreen></iframe>

### Техника за използване на обикновена четка за зъби

- Не е толкова важно колко пъти на ден миете зъбите си, ако не е по правилният начин.
- Хоризонталните движения напред назад са най-малко ефективни и в много случаи водят до [изтриване на зъбите](../стоматология/изтриване-на-зъбите.html "Възстановяване на зъбите при изтриване на зъбите") в шийките, особено, ако се използва по-твърда четка, с по-голям натиск.
- Целта на миенето е да почистите всички повърхоности на зъбите. Не пропускайте вътрешната страна на зъбите, както и зад [мъдреците](../стоматология/мъдрец.html "Трябва ли да се вадят мъдреците").

Правилно е да държите четката с наклон от 45 градуса към основата на зъбите и да използвате осоновно кръгови и изчеткващи движения. Държейки четката под този ъгъл, вие може да почистите джобчето, което се образува между зъба и [венеца](../зъболекар/услуги/лечение-на-венци.html "Лечение на венеца"), а с изчеткващите движения от венеца към зъба може да почиствате триъгълните пространства, които се образуват между зъбите, така наречените амбразури.

### Техника за използване на електрическа четка за зъби

Електрическата четка за зъби от друга страна работи по съвсем различен начин. Нейните косъмчета вибрират с много висока скорост посредством електрически импулси. Допирайки се до зъбите, бързите вибрации на косъмчетата отстраняват налепите по зъбите. Едновременно с това, те завихрят пастата за зъби и по този начин подсилват почистващия ефект. Самата работа с електричеката четка за зъби е доста по-лесна. С нея не е необходимо да четкате зъбите. Поставете главата на четката под ъгъл от 45 градуса към основата на зъба и я пускате, а тя почиства всички повърхности, до които се докосва. Движите я бавно и равномерно, като поддържате непрестанен контакт със зъбите. Освен от външната страна, не забравяйте да минете и по всички останали повърхности на зъбите.

> И двата вида четки трябва да се сменят на всеки 3-4 месеца или когато косъмчетата на главата се закривят, като при електрическата четка се сменя само главата на четката. Препоръчително е, когато посещавате своя зъболекар за контролен преглед да се консултирате и за това как се справяте с устната си хигиена и дали не се налагат промени в техниката на миене на зъбите ви. 

За цялостна грижа, освен с четка за зъби трябва да се запознаете и с използването на конец за зъби, да знаете кога ви е необходима интердентална четка и колко често трябва да използвате вода за уста. Вашият зъболекар с радост ще ви обясни, попитайте го при следващото ви посещение. 

Използването на електрическа или обикновена четка за зъби не е достатъчно за да почистите напълно всички повърхности на зъбите. Не забравяйте, важна е техниката на миене която прилагате! Пронтролирайте я с вашия зъболекар за да се грижите максимално добре за вашите зъби!
