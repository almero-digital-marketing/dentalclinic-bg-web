---
layout: post
title: Гаранция за качество в зъболечението
subtitle: Гаранция след извършената процедура
description: 'В днешно време търсим гаранция за всичко, за телевизора, за телефона, за колата, за дрехите, но ако се замислим, можем ли да дадем гаранция за всичко, което ползваме?'
categories: ['dentalTherapy']
legacy: 'http://kambov.blogspot.com/2012/02/blog-post_14.html'
order: 2
image: /стоматология/гаранция-за-качество-в-зъболечението/гаранция-зъболечение.jpg
tags: ['гаранция', 'зъболечение' ]
resources:
  -
    source: /гаранция-зъболечение.jpg
    destination: /стоматология/гаранция-за-качество-в-зъболечението/гаранция-зъболечение.jpg
---
# Гаранция за качество в зъболечението

В днешно време търсим гаранция за всичко, за телевизора, за телефона, за колата, за дрехите, но ако се замислим, можем ли да дадем гаранция за всичко, което ползваме? И тук отговора не може да бъде даден еднозначно. Когато става въпрос за продукт, тогава е лесно, дори да се развали нещо, то не е проблем да се замени с ново или да се поправи, но когато говорим за здраве... Здравето е нещо, без което човек не може да съществува пълноценно.

Зъболечението обаче е в сферата на услугите, и като такова трябва да се отбележи, че независимо на кой ще се доверите, всеки зъболекар ще свърши работата си по различен начин. И това зависи от много фактори: от началното състояние на пациента, от качеството на използваните материали, от опита, от нивото на знания, от [съвременните технологии](../стоматология/лечение-на-коренови-канали.html "Как технологиите помагат за успешното лечение на коренови канали"), от техниката на работа и много други.

## Гаранция за качество
![Гаранция за качество](гаранция-за-качество-в-зъболечението/гаранция-зъболечение.jpg)

При толкова много фактори, от които зависи успеха на едно [лечение](../зъболекар/лечение-на-зъби.html "Лечение на зъби при добър зъболекар"), каква гаранция може да дадем? Нашето убеждение е, че всеки пациент трябва да получава възможно най-качественото лечение, с това компромис не може да се прави, затова ние даваме 2 години гаранция на работата си! Важно е да се уточни обаче, че отговорността за дадено лечение е колкото на зъболекаря толкова и на самия пациент. Защото, ако пациента не изпълнява указанията на своя зъболекар за поддържане на добра орална хигиена и редовни посещения за [профилактика](../зъболекар/стоматологична-профилактика.html "Профилактика на здравето на зъбите"), то тогава всички усилия на специалиста могат да се окажат напразни.

Затова гаранцията е валидна само при спазване на добра [орална хигиена](../стоматология/четка-за-зъби.html "Почистване и миене на зъби с електрическа и обикновена четка за зъби") и редовно [посещение за профилактика](../стоматология/почистване-на-зъбен-камък.html "Профилактика и почистване на зъбен камък") на 6 месеца. Това не значи, че след тези 2 години грижите трябва да спрат или че всичко, което е направено ще падне, а напротив това ще е гаранция, че пациента ще запази своите [зъби](../стоматология/стискане-или-скърцане-на-зъби.html "Стискане или скърцане на зъби") за дълго време и ако има да се прави нещо, то ще се направи много преди да е станало късно. Защото ние знаем как да се [грижим](../стоматология/грижа-за-зъбите.html "Цялостна грижа за зъбите от добър зъболекар") за вашата усмивка.
