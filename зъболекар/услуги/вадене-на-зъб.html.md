---
rel: /services/extraction
layout: service
title: Вадене на зъб
description: 'С напредъка на денталната медицина, все повече зъби се лекуват успешно, но понякога и за най-добър зъболекар това е невъзможно. При тези случаи се налага те да бъдат извадени. Процедурата се извършва под местна или пълна упойка.'
order: 12
services: [medical]
resources:
  -
    source: /Вадене на зъб/R2.jpg
    destination: /зъболекар/услуги/вадене-на-зъб/рентгенова-снимка-на-завити-корени.jpg
---
# Вадене на зъб

С напредъка на денталната медицина, все повече зъби се лекуват успешно, но понякога и за най-добрия зъболекар [лечението](../../зъболекар/лечение-на-зъби.html "Лечение на зъби") може да е невъзможно. При тези случаи се налага проблемният зъб да бъде изваден. Процедурата се извършва под местна или пълна упойка (седация).
Пълна упойка се използва в случаите, когато пациентите имат голям страх от зъболекар и ваденето на зъби, не може да се извърши само с локална анестезия. При използването на пълна упойка вашият зъболекар ще направи предварителен преглед, за да се уточни какво ще се прави и как ще протече самата манипулация, и след това ще насрочи час за екстракция, за който се ангажира специалист анестезиолог. 
За да бъде безпроблемно ваденето на зъба, задължително преди това трябва да се направи [рентгенова снимка](../../стоматология/колко-ни-облъчват-рентгените.html "Облъчва  ли ни рентгена при снимка на зъб"), за да се види състоянието на зъба и разположението на корените. 

## Зъб със завити корени
Има случаи, например при [мъдреците](../../стоматология/мъдрец.html "Трябва ли да се вадят мъдреците?") или някои от кътниците, които могат да имат завити корени или да са разположени странично. При тях манипулацията може да протече малко по-бавно, но знаейки положението на зъба, чрез рентгеновата снимка, ваденето на зъба ще бъде по възможно най-прецизния начин. При някои екстракции е възможно вашият зъболекар да постави и няколко шева.

![Завити корени на зъб](вадене-на-зъб/рентгенова-снимка-на-завити-корени.jpg)


> Процедурата вадене на зъб е [безболезнена](../../стоматология/зъболекар-страх-болка.html "Безболезнено лечение в клиника Камбов"), като при локалната упойка, се усеща само натиск и теглене при работата с инструментите, а при пълната упойка, пациентът се намира в състояние на сън и след манипулацията няма да си спомня за случилото се. Пациентите, които се лекуват под пълна упойка, Задължително в деня на манипулацията трябва да имат придружител, който да съпроводи пациента след манипулацията.

## Оздравителен процес
Оздравителният процес е много индивидуален, обикновено протича нормално, но има и някои случаи в които може да протича по-бавно. При тези случаи винаги обратната връзка със вашият зъболекар е много важна, тъй като при сериозни [възпаления](../../зъболекар/услуги/лечение-на-венци.html "Лечение на възпаления на венците"), може да се наложи да се предпишат антибиотици и обезболяващи за няколко дни.

